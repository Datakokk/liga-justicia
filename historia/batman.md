# Batman

Batman, inntil 1987 kjent som Lynvingen på norsk, er en amerikansk tegneseriefigur skapt av Bill Finger og Bob Kane i 1939. Batman er i historiene en superhelt iført et flaggermusinspirert kostyme. Tegneserien utgis av DC Comics.

Figuren dukket for første gang opp i Detective Comics nummer 27 i 1939. Batman ble etter hvert så populær at han fikk sitt eget tegneserieblad. Det er siden kommet en mengde tegneserier, real - og animasjonsfilmer, TV-serier, spill og spinoffprodukter i ulike designvarianter som bygger på heltene og skurkene i dette eventyruniverset. Sammen med Superman er Batman DC Comics' mest populære tegneseriefigur.

